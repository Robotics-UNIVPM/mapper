La relazione serve a descrivere le caratteristiche ed il comportamento del sistema in esame, a seguito della prova su di esso svolta.
Si compone di:
1. Scopo: serve a descrivere la motivazione della prova e i risultati che ci si aspetta.

2. Schema Elettrico: si raffigurano i collegamenti elettrici effettuati nella connessione tra i vari apparati costituenti ìl 
                     sistema in oggetto della prova. Rappresenta la schematizzazione di un disegno circuitale, quindi è 
                     modellizzata (non serve rappresentare elementi superflui). Per la sua rappresentazione, nel nostro caso, si 
                     possono utilizzare software come 123D Circuits, oppure Freetzing, che modellizzano bene i circuiti elettronici
                     che verranno costruiti.                     
2.1 Strumenti Usati: Si stila l'elenco dell' attrezzatura impiegata durante lo svolgimento della prova

3. Procedimento: si descrive quanto effettuato nella prova in esame. Esperimenti che contemplerebbero relazioni diverse possono
                 essere raggruppati qui e descritti come variazioni della prova generale (ad esempio, l'utilizzo di più sensori 
                 uguali impiegati nella rilevazione di una certa misura, per fare un confronto o trarne una media). Quindi 
                 l'obbiettivo è fornire tutte le diverse applicazioni (in ragionevole misura) delle applicazioni a cui possono
                 essere sottoposti i moduli utilizzati per la prova. Infatti è proprio l' obbiettivo della prova mettere in luce le 
                 caratteristiche che il modulo può fornire, in maniera indipendente dalla correlazione che esso poi avrà con altri
                 elementi nel progetto finale, ma singolarmente, per riuscire a riprodurre, o in caso riscrivere, i dati che vengono
                 forniti dal costruttore con i vari datasheets allegati ai modulo. Si raccolgono quindi tutti i dati che si riescono
                 a raccogliere dalle prove effettuate, che verranno poi correlati grazie all'utilizzo di grafici e discussi nelle
                 conclusioni. Risulta allora importante distinguere quella che è la fase di scelta delle applicazioni legate al
                 progetto finale, da quella che si cerca in questo momento. In questa fase l' obbiettivo è lo studio del sistema
                 in esame, per ottenerne una modellizzazione indipendente. Una volta ottenuta una modellizzazione del sistema,
                 in base alla caratteristiche studiate, è possibile discutere le sue possibili applicazioni, consci finalmente di 
                 quello che ci possa offrire.
                 
4. Risultati: in questa fase si raccolgono tutti i dati all'interno di tabelle e grafici, mettando in correlazione le grandezze
              fisiche interessate, in modo da poter trarre delle conclusioni appropriate rispetto alle prestazioni fornite dal
              modulo. Si può discutere un uniformità nella rappresentazione dei dati (excel, matlab, python, word.... paint)
              
5. Conclusioni: forse la parte più importante serve a tirare le somme su quanto svolto e descrivere quanto riscontrato durante la
                prova. Di rilevante importanza è la discussione delle problematiche riscontrate durante lo svolgimento della prova
                e come queste sono state trattate. Infine si conclude riassumendo quanto è risultato, sottolineando le applicazioni
                che il modulo può avere e le caratteristiche che esso ci potrà fornire in un suo possibile utilizzo. A questo
                punto sarà opportuna una discussione per decidere, effettivamente, l'impiego che si vorrà assegnare al modulo.
                
Questa è una traccia generale che descrive quanto di dovrebbe desumere da una prova di laboratorio seria. In quanto la nostra
necessità non è effettivamente quella di comporre una vera relazione si possono sicuramente evitare certi accorgimenti e 
pignolerie. Ci sono infatti alcune differenziazioni da quella che è la costruzione di una relazione formale, ad esempio sullo 
svolgimento di più prove. In una normale relazione si dovrebbe realizzare un eseperimento alla volta, ad esempio, la prova di
laboratorio sul motore asincrono trifase a vuoto, cioè senza carico, oppure ad asse bloccato, sono due prove che si relazionano
separatamente. Per noi ovviamente non ha senso, ha senso solamente risucire a capire il più possibile quello che il modulo o il
sistema di esame ci potrà fornire, in ottica della sua applicazione nella struttura finale, ma in totale indipendenza da essa.
Nelle nostre prove avrà rilevanza anche la parte software che si utilizzerà, si può discutere se ha senso inserirla nella
relazione, personalmente, sarebbe un lavoro di copia e incolla inutile, almeno finchè la cosa resterà tra noi. Sarà poi in 
momento di discussione utile rendere partecipi tutti, come nella spiegazione delle librerie che si utilizzeranno.

Ditemi se avete idee diverse al riguardo, in questo modo potremmo riscire ad andare per gradi e definire un passo alla volta
la costruzione del nostro robot.
                
                 
                 
                
                   
